<!DOCTYPE html>
<html>
<body>
    <a href="index.html" > Etusivu</a>
Lapsena...

Pikkutyttönä luistelin paljon omin päin. Ala-asteen ope antoi luistelukirjan, josta voin opetella oikeita taitoluistelukuvioita. Töllöstä tuijotin tiukkaan, miten kaikki tehdään ja  Anett Pötzsch oli yksi tuijottelun kohteista. 15 vuotiaana käväsin luisteluseurassa (KuLS).

Tuolloin osasin yksöishypyistä ainoastaan flipin. Akselia muistan ahkerasti yrittäneeni, vaikka ei sitä kukaan minulle opettanut ja jääkiekkopojat kutsuivatkin minua "kaatuilijaksi", kun aika useasti tuli mätkähdettyä jäähän :) Pirueteista istumapiruetti oli ainoa, joka onnistui. Seisomapiruetit olivat ihan mysteereitä. Vain kerran muistan sen osanneeni, kun minusta koitettiin leipoa ohjaajaa ja joku ohjasi sen piruetin teon vaihe vaiheelta.

 Vaan sittenpä lukio vei aikaa niin paljon, että lopetin luistelun.


14 vee yleisöluistelussa.

Reilun 20 vuoden tanssiuran jälkeen sitten innostuin taas kokeilemaan pari kertaa luistelua.  Riemu oli suuri, kun kaaduin, eikä käynyt kuinkaan, selkä kesti! (Selkätarina)  19.2.2011 flippikin onnistui, samoin linjeeraus ja vaakapiruetin tynkä. Wau!

Dancing on ice-ohjelma oli viimenen niitti, kyllä minäkin, jos kerran nuokin! Vaan eipä tahtonut löytyä yksinluisteluun valmennusta Kuopiossa. Menin sitten syyskuun lopulla 2013 muodostelmaluistelun aikuisluistelukouluun KuLSiin. Vaan siellä kun ei hyppyjä ja piruetteja opetettu, niin vielä piti selvitellä, eikö saisi yksinluisteluun ohjausta. 10. 3.2014 klo 21:57 eka viesti valmentaja Tarjalle, seuraavana päivänä ekat harkat Lapinlahdella. Siitä se lähti!

Kevään 2014 Kuopiossa järjestettävät Silver Skate-kisat olin vielä katsomon puolella, mutta niitten  yhteydessä 6.4.2014 järjestettyyn aikuisluistelupäivään osallistuin. Ohjaajina olivat Helen ja Colin.

Aivan uskomatonta, miten vielä tällä iällä opin niin paljon uutta, kun on hyvät opettajat!  Nyt onnistuu jo kaikki peruspiruetit jollain lailla. Salkow ja ritti olivat minulle aiemmin täysiä mysteereitä, vaan hyvässä opissa salat paljastui varsin nopesti! Nyt 2018 kaikki yksöishypyt menee ja akseli on siinä hilkulla, millon enemmän, millon vähemmän. 
20.12.2014 Kiuruvesi

Tässä ekat harjoituskisat Kiuruvedellä. Ohjelma Tina Turner 24/7 Artistic.



4.4.2015 Kuopio Silver Skate

Ahneus iski ja teinkin Tina Turnerista vapaa-ohjelman (free program) varsinaisiin ekoihin kisoihin...

... ja kiireellä väsätty Badabeis sai ensiesityksensä Artistic-ohjelmana:
2016 Silver skate, Kuopio 

Free program: edelleen Tina Turner ja Bronze-taitoluokka:

Artistic-ohjelmana Naurava Kulkuri:

50vee synttäreitä juhlistin vetäsemällä Nauravan kulkurin vielä gaalassa, viimesillä voimilla.  Olipas kiva kun oli yleisöä paljon enemmän kuin varsinaisissa kisasuorituksia. Muistutti jo enemmän tanssikisojen tunnelmaa :)
2017 Yritän nostaa free-ohjelman tasoa bronzesta silveriin
25.2.2017 Joensuu:
 Silver skate 2017 Kuopio Free program

Tina Turner edelleen:
Silver skate 2017 artistic

Badabeisistä paranneltu versio:
Author: Seija Lauronen 2018

</body>
</html>